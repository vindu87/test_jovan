<p>
    Зивлакова кончетистичка поезија без великих слова је рефлексија о могућности критичке песме која сече и уједињује,
    одговара на питање постојања тако што изражава постојање као постојање у историји и као краткотрајну могућност
    бекства у
    не-историју. Песнички нарцизам је замењен озбиљним преиспитивањем, карактеристичном особином модернистичке поезије,
    овде
    додатно оплемењеном постмодерним критикама свести. Да ли покрај све немоћи и страве пред тамним силама које вребају
    у
    заседи у овом нашем свету и могу да га отуђе, право уметничко остварење делује као какво потајно ослобођење? Велики
    је
    успех што, без лета у прометејске висине, у Зивлаковим рукама песма успева да се понаша као краткотрајна ослобођена
    територија, као инструмент помоћу којег може да се критикује сложена природа наших знања.
    </br></br>
    Владимир Гвозден, поговор антологији српске поезије, <i>Девет српских песника</i>, Нови Сад
</p>