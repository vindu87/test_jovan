<p>Уместо слике оштрог и јасног разликовања двају начина говора ( поезије и филозофије), поезија Јована Зивлака нам пре
    сугерише да прихватимо другачију слику, слику континуума – извесног широко оцртаног поља начина говора, унутар којег
    се,
    на основу већег или мањег присуства одређених карактеристика које се могу формализовати, одређује припадност неког
    конкретног текста, неког конкретног говорног вида, само идеално претпостављеним „чистим” облицима. Поезија Јована
    Зивлака би на том пољу морала да буде описана као „филозофичнија”, или филозофији сроднија, од већине других нама
    савремених песничких пројеката српске књижевности. Прастара „завада” тако ступа на пут помирења унутар самог
    песничког
    текста, способног да <i>универзалије</i>> придобије за сопствени језик.
</br></br>
    Саша Радојчић, часопис Крајина, Бања Лука
</p>