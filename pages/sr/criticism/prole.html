<p>
    Има нечега нарцисоидног у политици аналитичког знања и тумачења. Зивлак би вероватно напоменуо: и идиотског. О поезији
    Јована Зивлака нећемо рећи много, уколико се најпре не упустимо у мукотрпно трагање за узорима, за мотивима, за
    пресудним “утицајима”. Има у њој свега, и античких песника, и савременика, и класика. Зивлак је песник многозналац. Ка
    његовој поезији се можемо запутити од Пиндарове оде о човеку као сенци и сну, Хелдерлиновог завета певању као
    најневинијем од свих занимања, или од Целанове исповести да песник, пре но што оконча живот, најпре мора да дуне у све
    гајде света. При томе се ипак не ради о пуким одјецима. Зивлакова поезија радије евоцира, а готово никада не преузима и
    не позајмљује. Чим подлегнемо уживању у препознатом мотиву, Зивлак нас повуче у страну, тргне нас из познатог и уводи
    нас у идиом властите поетике.</br></br>
    Драган Проле, часопис Књижевност, Београд

</p>