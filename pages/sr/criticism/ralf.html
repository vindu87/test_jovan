<p>
    Књига <i>„Зимски извештај”</i> садржи избор његових песама из девет књига поезије, које је српски песник објавио између
    1979. и
    2010. године. Ко тражи рат, који је разорио његову земљу, тај га и налази. Готово неприметно он се увлачи у
    текстове, у
    почетку као поремећај и зачуђеност, једва приметно, јер се у чуду налазио овај песник и пре тога. Неизбежно је да
    онај
    ко датост не доживи као датост, обитава у противречности. За таквог датост није датост, него поприште неизвесности и
    изненађења. Увећано властитим делањем.</br>
    Што он види, не види свако, јер већина то и не жели да види, него радије иде за увек новим обећањима. Оно што остаје
    је
    свакодневно уверавање себе и повлачење у властито гледиште, у своје свакодневне радње,
    не-допустити-да-будеш-заведен.
    Њега то не чини срећним. Он не може да не види и не чује. <i>„а они што проповедају брзо жвакање / и погибао као око
    правде
    / себе виде као судије / и као врачеве и као у тами залутале / и суде као победници и оплакују се / као
    губитници...”</i>
    („Под облацима”)</br>
    То није само Србија. Био би то заиста погрешан закључак. То је једно поетско <i>не</i>>, које тугу преплиће са критиком. То
    је
    <i>не</i> које задржава своју пуну важност и тамо где они који верују свим обећањима, не желе да верују да су лаж и рат
    увек
    удаљени само на један корак. Мораш само бити спреман да видиш. Као <i>„дечак који види све”</i>.</br></br>
    <i>Ралф Јулке</i></br>
    <i>с немачког С. Карановић</i>
</p>