<h4>РАДОСНО ЗА ДОГАЂАЈ ВЕЗАН</h4>
<p>на темељима овог и оног</br>
    требало би наставити градњу.</br>
    рецимо зид вертикално уздигнут</br>
    над линијом тла.</br>
    нимало расипнички</br>
    лагано с поуздањем</br>
    опеку на опеку</br>
    мешавину цемента креча</br>
    језика. низати замах</br>
    на замах</br>
    уздизати вид на већу висину</br>
    под црту повучену графитном</br>
    оловком. то је дом.</br>
    лежим увијен у плахту: топлина</br>
    знање. што се мене тиче могу</br>
    сићи доле. прошетати. осмотрити</br>
    живот итд.</br>
    али коцка шећера се раствара</br>
    и вода ври.</br>
    радосно за догађај везан</br>
    ја се не померам.</br>
</p>