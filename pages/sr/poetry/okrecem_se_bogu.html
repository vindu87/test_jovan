<h4>ОКРЕЋЕМ СЕ У БОГУ</h4>
<p>сседим у богу међу божјим</br>
    направама. за божјим столом окружен</br>
    његовим машинама. гласовима и шумовима</br>
    неразговетних анђела. у божјој</br>
    утроби са божјом сврхом. све што је</br>
    неизговориво несавладиво је и не одржава</br>
    се у преварном огледалу. мало парче</br>
    божје душе у мени се мешкољи</br>
    узнемирено на божјим пространствима</br>
    међу божјим ликовима</br>
    пред божјом љубави</br>
    пред божјим греховима.</br>
    мислим на божји палеж</br>
    на божју анархију</br>
    на божју јарост. божју браћу</br>
    божје таоце у смрти видим</br>
    у божјој правди сустиже их погибао</br>
    божја свирепост</br>
    и божји злочин на њиховим је спаљеним</br>
    лицима. осврћем се у божјем разговору</br>
    у божјем натезању</br>
    у божјем страху</br>
    да сам у бога не останем</br>
    у његовој величини</br>
    у његовој бескрајности.</br>
    распетост божја изговара божје речи</br>
    спасава главу</br>
    спасава божју чистоту</br>
    подупире божју изгубљеност</br>
    овенчава божју тугу.</br>
    окрећем се у богу</br>
    да видим откуд лете божје главе</br>
    откуд надире ништа</br>
    и не могу томе да сагледам краја.
</p>