<h4>УЗЛЕЋЕ ШИШМИШ</h4>
<p>ко придржава живот</br>
    грудвицу ваздуха. дах из којег</br>
    излећу вокали. језик што слама се</br>
    на оштрим бридовима. ко придржава</br>
    руку што залази по староставним</br>
    наречјима и котрља се кроз испошћене</br>
    удове запуштених градова.</br>
    узлеће шишмиш</br>
    врло крилце</br>
    хладно лице.</br>
    жестока постељо</br>
    светиљко што гориш</br>
    осим тебе не постоји ништа.</br>
</p>