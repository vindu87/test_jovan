<h4>ТВОР</h4>
<p>
    у бледој зори прогањасмо твора</br>
    окрвављену њушку што искрила је</br>
    попут неразбукталог пламена међу</br>
    укоченим од немуштости шијама.</br>
    и његов пламени реп убрзавао је</br>
    било посејаним клопкама и подизао</br>
    увојке узама које се стезаху</br>
    око тврдог послања</br>
    које час у устима</br>
    анђеоским беше час међу очњацима стрвина.</br>
    једино кћерке хладне разборитости</br>
    једнако спремне беху са топлих леја</br>
    са стаза које оивичаваху луковице</br>
    у неисказиву зиму да сиђу.</br>
    а ми смо устрепталим крилима опкољавали</br>
    један већ рашчетворен леш</br>
    чија нам се душа са високе греде церила</br>
    гледајући кога од нас да награди.
</p>