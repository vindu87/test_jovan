<h4>КРАЉ ГУСАКА</h4>
<p>седео сам на зеленом бусену</br>
    изнад баре. непокретност поднева</br>
    и укочени обриси гусака. у воду</br>
    сам бацио камен. он је изабрао</br>
    пут мојом руком. на води су лелујали</br>
    кругови</br>
    слични круговима из других прича</br>
    различити од себе самих</br>
    у нестајању храњени</br>
    од својих хрбата.</br>
    и као да им је неко с леђа</br>
    скидао кожу</br>
    тако се претвараху</br>
    у лик који већ видех</br>
    лик краља гусака</br>
    који проповеда вечност.
</p>