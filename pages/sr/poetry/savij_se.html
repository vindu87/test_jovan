<h4>САВИЈ СЕ</h4>
<p>
    пре него што сам разумео о чему је реч</br>
    пре но што сам изнео сопствене разлоге</br>
    пре но што сам знао куда сам се упутио</br>
    пре но што сам могао знати одакле сам кренуо</br>
    и одакле да почнем оно што сам почео</br>
    пре но што сам омирисао дијамант</br>
    окушао глувоћу</br>
    запевао у пустињи</br>
    саветоваше ме:</br>
    савиј главу. погни се.</br>
    али зар није довољно савијена</br>
    зар нисам учинио да се то види.</br>
    савиј је да се одиста види</br>
    погни је да засениш усправност</br>
    погни је тако да се радујемо погнутости</br>
    унеси је у срце</br>
    прожми њоме душу</br>
    загосподари удовима</br>
    надахни се погрбљеношћу</br>
    засветли као диск који не лети</br>
    засијај као савијеност која се не да поновити</br>
    која ће несавијеност да погружи</br>
    да јој укочи језик</br>
    речи да помете</br>
    да јој скрати висину</br>
    замути видљивост</br>
    ширину да јој сапне</br>
    сагни се себе ради</br>
    славе светске ради</br>
    спасења које је надохват руке</br>
    истрај да схватимо погнутост</br>
    да разумемо милост којом смо награђени</br>
    да се узвисимо снагом коју смо узели</br>
    да се утврдимо у уму којим умујемо</br>
    да се уздамо у савијеност</br>
    коју смо ти дали.
</p>