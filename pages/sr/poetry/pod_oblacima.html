<h4>ПОД ОБЛАЦИМА</h4>
<p>
    што више таме</br>
    то мање ведрине</br>
    гласови из даљине и гласови иза уха</br>
    слични су ко утроба утроби</br>
    једне и друге чујеш</br>
    једне мутно друге неразговетно.</br>
    и као да си нахрањен</br>
    кад уловиш одзив</br>
    потврдио да си жив.</br>
    а они што проповедају брзо жвакање</br>
    и погибао као око правде</br>
    себе виде као судије</br>
    и као врачеве и као у тами залутале</br>
    и суде као победници и оплакују се</br>
    као губитници.</br>
    што више таме</br>
    то више светлости</br>
    и како год</br>
    скончаћемо кад заспимо</br>
    и нестаћемо ако се не пробудимо.</br>
    погледај гуске под облацима</br>
    и биволе на пољима</br>
    погледај раздражљиве на степеницама</br>
    и вреву на мостовима</br>
    ми смо прошли без застоја</br>
    а осврће се онај ко се неће вратити.
</p>