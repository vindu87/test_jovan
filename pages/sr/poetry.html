<section id="poetry" class="poetry">
    <h3>Поезија</h3>
    <ul class="grid">
        <li>
            <h4>ХУК МРТВЕ СОВЕ
                <i id='poem1' class="far fa-play-circle" onclick="playAudio(1)"></i>
            </h4>
            <p>градоначелник је волео да цитира</br>
                али није марио да захваљује</br>
                време ће ионако срушити поседника</br>
                и све ће бити сабијено у безосећајни чип</br>
                као одјек са шалтера где нико не памти имена</br>
                али тражи потпис</br>
                било шта што се може упоредити</br>
                да би се издао документ који не служи ничему.</br>
                рекао је још</br>
                не рушимо да бисмо тапкали у месту</br>
                рушимо да бисмо градили а градимо да бисмо рушили</br>
                о томе проповедају пророци</br>
                ко наручи прорачанство а не може да плати</br>
                као да је слушао нема уста</br>
                као да је спавао под хладном месечином</br>
                и не сећа се у ком то граду беше.</br>
                дакле не рушимо да бисмо рушили</br>
                рушимо као да слушамо хук мртве сове</br>
                рушење је боље од мртвог поднева</br>
                а готов новац од мртвих капитала</br>
                испод рушевине је заметак живота</br>
                све се креће и никад не стаје</br>
                сам привид о томе сведочи.</br>
                кад погледаш у ком граду си рођен</br>
                нема доказа да је то исти град</br>
                свеједно да ли си први пут ступио на његове улице</br>
                или си имао сан који мораш заборавити.</br>
                нико је бацач опеке</br>
                зид је потпора која ће ишчезнути</br>
                а врата ће увек бити отворена</br>
                да не изађеш јер нема излаза.</br>
            </p>
        </li>
        <li>
            <h4>ГВОЗДЕНЕ ВИЛИЦЕ
                <i id='poem2' class="far fa-play-circle" onclick="playAudio(2)"></i>
            </h4>
            <p>
                Какви су наши градови</br>
                каква села.</br>
                кућа до куће</br>
                путеви непредвидљиви</br>
                возила тушта</br>
                звукова небројиво.</br>
                свака је навика обичај</br>
                а обичај разлог за ридање</br>
                и кад смртника носе или испраћају</br>
                и кад се полиција усред дана окупља у ројеве</br>
                и кад се тма описа уредно одлаже</br>
                у непромочиве кесе.</br>
                колико тога има то нико не зна</br>
                а негдашње знање ипак беше поузданије</br>
                потпис комесара или вишег службеника</br>
                прилика која јамчи мудрост која се</br>
                не заборавља</br>
                њега и данас лове из летилица бацајући</br>
                потернице</br>
                људи без имена</br>
                жене без страсти</br>
                портири без познате приљежности.</br>
                њуше се кости и вештачки кукови</br>
                снимају руке и гвоздене вилице</br>
                и отправљају напред без великих речи.</br>
                а кад улицом прођеш на сваком балкону</br>
                шачица пророка</br>
                неки се успентрају на дрвени сандук само</br>
                да нас надвисе</br>
                где год се окренеш свуда су обећања</br>
                са екрана довикују да је дан одлуке</br>
                да је тренутак који се не пропушта</br>
                и да су пронашли видиковац са којег се</br>
                најдаље види.</br>
            </p>
        </li>
        <li>
            <h4>РАДОСНО ЗА ДОГАЂАЈ ВЕЗАН</h4>
            <p>на темељима овог и оног</br>
                требало би наставити градњу.</br>
                рецимо зид вертикално уздигнут</br>
                над линијом тла.</br>
                нимало расипнички</br>
                лагано с поуздањем</br>
                опеку на опеку</br>
                мешавину цемента креча</br>
                језика. низати замах</br>
                на замах</br>
                уздизати вид на већу висину</br>
                под црту повучену графитном</br>
                оловком. то је дом.</br>
                лежим увијен у плахту: топлина</br>
                знање. што се мене тиче могу</br>
                сићи доле. прошетати. осмотрити</br>
                живот итд.</br>
                али коцка шећера се раствара</br>
                и вода ври.</br>
                радосно за догађај везан</br>
                ја се не померам.</br>
            </p>
        </li>
        <li>
            <h4>ОСВЕТЉЕЊЕ ЈЕ СЛАБО</h4>
            <p>ако постојиш творче</br>
                глаголе преокрета.</br>
                али већ је безброј пута поновљено</br>
                да ни у шта није бачен твој квасац.</br>
                ако постојиш</br>
                дакле</br>
                неумешан</br>
                разборит</br>
                тврдокоран попут свеца на узвисини</br>
                док прати оно што га никад и никад</br>
                неће додирнути</br>
                може ли икоји створ да затрепери</br>
                спомињући твоја подвижништва.</br>
                јер шта је учињено да се увећа љубав</br>
                и ко је подигао чекрк у висине. а ти где си</br>
                кога ословљаваху потомства</br>
                у кога гледаху отац и накот</br>
                где је ружа из које куљаше речитост</br>
                уста где су која ће ме једном за свагда</br>
                испљунути. дакле ако постојиш опеко</br>
                из тврдих врата</br>
                кажи како је читава ствар текла. онај ко је</br>
                истински сведок знаће с које узвисине да</br>
                посведочи.</br>
                или реци: господо. другарице и другови</br>
                ту ствар не могу отпевати тек тако</br>
                осветљење је слабо</br>
                музика очајна</br>
                плата тек да преживиш.</br>
            </p>
        </li>
        <li>
            <h4>УЗЛЕЋЕ ШИШМИШ</h4>
            <p>ко придржава живот</br>
                грудвицу ваздуха. дах из којег</br>
                излећу вокали. језик што слама се</br>
                на оштрим бридовима. ко придржава</br>
                руку што залази по староставним</br>
                наречјима и котрља се кроз испошћене</br>
                удове запуштених градова.</br>
                узлеће шишмиш</br>
                врло крилце</br>
                хладно лице.</br>
                жестока постељо</br>
                светиљко што гориш</br>
                осим тебе не постоји ништа.</br>
            </p>
        </li>
        <li>
            <p>
            <h4>ЗИМСКИ ИЗВЕШТАЈ
                <i id='poem4' class="far fa-play-circle" onclick="playAudio(4)"></i>
            </h4>
            <p>
                могло је све најзад бити</br>
                другачије и није се све морало</br>
                овако десити. али сваки</br>
                исход је догађај</br>
                а пристанак и одбијање</br>
                две су рукавице пред којима</br>
                се врпољимо. да сам можда спретнији.</br>
                да сам се од стола брже подигао</br>
                да сам то обавио пре тропских</br>
                киша или да сам упалио ватру</br>
                да ли бих спалио расипно питање.</br>
                али исход се не изговара</br>
                тама се не описује.</br>
                изаћи ћу у невреме</br>
                да направим пртину</br>
                а знање ћу понети</br>
                на ципелама.</p>
            </p>
        </li>
        <li>
            <p>
            <h4>ПОВОДАЦ
                <i id='poem5' class="far fa-play-circle" onclick="playAudio(5)"></i>
            </h4>
            <p>
                улицом коју је обасјавао сутон</br>
                између дворишта где је певало ћудљиво знање</br>
                и загаситих поља по којима је крештао гавран</br>
                сићушни пас вучен је на затегнутом ланцу.</br>
                дечак који га је повлачио личио је на слепу будућност</br>
                оштрих очију као суђење у срцу је носио одлуку</br>
                а глава му је била развезана као хоризонт</br>
                одсутан као оно што ће га преварити</br>
                светао као светлост што се само једном спозна</br>
                водио је пса низ косине таме</br>
                оног који на таму режи и не подноси је.</br>
                али разлог је био изнад обојице</br>
                он који је чинио ситна злочинства</br>
                и он који је држао поводац</br>
                ниједном од њих</br>
                мера није дата</br>
                ниједан није управљао лавежом на непознато</br>
                ниједан није дисао из побуда које је памтио</br>
                и нико није знао шта је у њиховом заметку.</br>
                тамни разлог је сравњивао рачуне</br>
                оно што ће се десити десиће се у вери</br>
                да је погибао изван знања</br>
                да је пут смрти пут ђаволског рођења</br>
                и да се пут љубави отвара кроз посртање.</p>
            </p>
        </li>
        <li>
            <p>
            <h4>ПОСЕДИ
                <i id='poem6' class="far fa-play-circle" onclick="playAudio(6)"></i>
            </h4>
            <p>
                када ми је умирао отац</br>
                поручио је да би волео да са мном</br>
                поразговара.</br>
                до тада смо</br>
                размењивали празнину и чуђење.</br>
                помислио сам да жели</br>
                изгубљено да надокнади.</br>
                обичан живот</br>
                не подноси тешке разговоре</br>
                који би нас учинили блиским</br>
                и који би нашу тугу увећали.</br>
                већ сам слутио како су поседи</br>
                пролазни и говорници непрепознатљиви</br>
                и растуживало ме је како</br>
                није одгурнуо камен који ствара привид</br>
                да је живот светла грађевина</br>
                а да су речи попут видиковца</br>
                како не види да то што хоће да каже</br>
                неће бити изговорено први пут</br>
                како не види да је умирање узалудно</br>
                и да нас не спасава од заборава.
            </p>
            </p>
        </li>
        <li>
            <p>
            <h4>ОСТРВО
                <i id='poem7' class="far fa-play-circle" onclick="playAudio(7)"></i>
            </h4>
            <p>
                рат никад није престајао. сећам се зоре кад</br>
                сам дом остављао. био је посвуд. за довратком је</br>
                држао секиру. на постељи је склупчао тело огрнуто</br>
                у вучју кожу.</br>
                личио је на пауна који ме подозриво посматра</br>
                и спрема се да ми искљује руке. на прозоре је</br>
                спуштао засторе. крио се да га не видим.</br>
                знао сам да ми је дисао за потиљком</br>
                везао ми дах и чинио ствари прозирним</br>
                на којима сам вид посвећивао.</br>
                ословљавао ме презирно:</br>
                ти који жваћеш кремен сачекаћеш да га повратиш</br>
                научићеш да памтиш оно што си заборавио</br>
                ја сам твоје знање које си будан прорицао</br>
                оно за чим ћеш се освртати биће тама</br>
                отац који се никад неће вратити</br>
                море са којег ће долазити пламен</br>
                од којег ћеш оглувети.</br>
                ко је јачи од рата</br>
                ја који се ни о чему не питам</br>
                острво од којег ће остати само име</br>
                лихвар који ће ме задужити</br>
                оружје које убија пре него што се искује</br>
                или змија која се вере тамо где јој није место.
            </p>
            </p>
        </li>
    </ul>
    <hr>
</section>
<div hidden=true>
    <audio id='1' src="../../mp3/huk_mrtve_sove.mp3"></audio>
    <audio id='2' src="../../mp3/gvozdene_vilice.mp3"></audio>
    <audio id='3' src="../../mp3/na_presnjavoj_ulici_medju_povicima.mp3"></audio>
    <audio id='4' src="../../mp3/zimski_izveshta.mp3"></audio>
    <audio id='5' src="../../mp3/povodac.mp3"></audio>
    <audio id='6' src="../../mp3/posedi.mp3"></audio>
    <audio id='7' src="../../mp3/ostrvo.mp3"></audio>

</div>
<script src="../js/audio.js"></script>